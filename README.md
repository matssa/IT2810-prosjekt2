# IT2810-prosjekt2

Installer Express: https://expressjs.com/en/starter/installing.html
Installering: https://nodejs.org/en/download/

Nettsted for de takknemlige

Denne oppgaven er en gruppeoppgave, men du/dere kan starte med oppgaven selv om det tar tid å få organisert grupper, satt opp virtuelle maskiner og ordnet git-repositoires etc.

OBS! endringer i tekst og krav kan bli gjort i løpet av uke 36.

Oppgavens tema

Lag en website (nettsted) for ”ting å være takknemlige for her i livet”.

Ta utgangspunkt i en eller flere av oppgavene dere leverte individuelt, og sluttresultatet skal fremstå hehetlig til slutt.
Hovedsiden skal inneholde en navigasjonsbar (navigasjonsmeny) som gjør at en bruker kan bla mellom forskjellige "under"-sider som beskriver/viser ting dere er takknemlige for i livet.
Innholdet i enkeltsiden kan baseres på det som ble laget i arbeidsoppgave 1, eller dere kan bli enige om noe nytt. Antall sider med "ting å være takknemlig for", skal være likt antall deltagere i gruppa.
Siden skal se bra ut og tilpasse seg enheter med forskjellige størrelse: pc, pad, telefon.
I tillegg skal nettstedet ha en dokumentasjonsside hvor dere forklarer og dokumenterer hvordan dere har implementert kravene som er spesifisert under.
Når vi har fått opp virtuelle maskiner for alle gruppene skal dere sette opp nettstedet på denne serveren.
Bruk port 8081 til webserveren for denne oppgaven. 
Konkrete tekniske krav er listet under, og det er generelt stor frihet i hvordan oppgaven løses. Spør hvis du er i tvil om noe.

Målene for denne arbeidsoppgaven mht. læring og erfaring er:

Erfaring med å lage et nettsted med litt kompleks oppbygning; med en navigasjonsbar og flere undersider
Du skal bli kjent med node.js og express på tjenersiden, og lage et skript for en enkel webtjener, forstå hva slags rammeverk node.js er og hva express-komponenten gjør
Bli kjent med jQuery-biblioteket og litt mer javaskript-programmering
Lære litt mer om CSS Flexible Box Layout Module (som også var krav i prosjekt 1)
Erfaring med responsive web design
Starte samarbeid i grupper og bruke git
Lære deg å finne tutorials og dokumentasjon, og sette deg inn i nye ting på egen hånd
Bli kjent med den virtuelle maskinen

Krav til teknologi/utforming/samarbeid:

Bruk av node.js og express som webserver. Skriptet skal gjengis og beskrives på dokumentasjonssiden.
Bruk port 8081 slik at prosjektet kan finnes på http://it2810-XX.idi.ntnu.no:8081 hvor XX er gruppenavnet. 
Bruk CSS Flexible Box Layout Module: Overordnet layout av komponentene på siden skal baseres på bruk av CSS Flexible Box Layout (også kalt flexbox layout). Hvordan dette er tatt i bruk skal beskrives på dokumentasjonssiden. 
Navigasjonsbaren skal implementeres ”fra bunnen av” (eksempelvis ikke baseres på knapper eller bruke eksisterende ui-elementer fra andre bibliotek).
På nettstedet skal det være bruk av ajax-funksjonaliteten. Hvordan dette benyttes kan dere bestemme selv. En mulighet er at sidene lastes etter hvert som de velges i navigasjonsmenyen.
Dere skal brukejQuery, og det er kun lov å bruke basis-biblioteket (og ikke UI-biblioteket).
I løsningen skal dere ha med:
jQuery selector-funksjonaliteten
en eller flere funksjoner fra jQuery APIet
funksjon som parameter
form for event-håndtering (f.eks. assosiere funksjoner med elementene i navigasjonsbaren).
Hvordan dere har løst disse punktene skal beskrives på dokumentasjonssiden
Web-siden skal ha responsive web design og tilpasse seg skjermer/enheter av forskjellig størrelse
Alle medlemmene i gruppa skal ha bidratt med kode, design, testing etc. Den enkeltes innsats skal dokumenteres i et felles eget notat (eksempelvis med oppgave/timeliste). Dette notatet skal selvsagt kun være tilgjengelig for fagstaben.
Andre krav og innlevering

Ved innleveringsfristen skal gruppa levere på It’s Learning et zip-arkiv med alle filene som utgjør hele nettstedet + notatet som dokumenterer den enkeltes bidrag. Dette er ment for å ha en dokumentasjon av hva dere har oppnådd ved innleveringsfristen. 

 Oppgave ved siden av

I tillegg til selve prosjektet skal dere delta i evaluering og testing av andres prosjekt.


Oppgaven kan bli endret mtp. beskrivelser og oppklaringer.


Diskusjonstavle
